A.D. 1333.

A. D. 1341.

14 ABERDONENSIUM

admodum, quid damni paterentur. Fuit annus quo Aberdonia fu-
nestam hanc cladem accepit a Christo incarnato tertius supra mil-
lesimum ter centesimum tricesimum. Interhaec incommoda praesul
Alexander eruditione et pietate insignis, nihil omittens quod ad op-
timum pastorem attinere diceres, ultima naturae persolvit undecimo

magistratus sui anno, et Davidis secundi duodecimo.

In Alexandri locum WILHELMUS DE DEYN Aberdonensis
episcopus creatur, anno salutis nostrae millesimo [trecentesimo] qua-
dragesimo primo. Is sacro magistratu potitus ob belli incommoda,
quibus tunc omnia erant plena, quod ad bonum attinet pastorem vix
quicquam exequi poterat. Sed Scotica re tandem respirante, hosti-
bus procul actis, aedificia ab Alexandro inchoata absolvit, diruta An-
glieis armis restituit : quibus et custodes, quos constabularios vulgo
dicimus, adhibuit perpetuos, constituto eisdem justo in annos sa-
lario. Nec parum laboris erat pontifici, silvescentem clerum bellico
tumultu ad compositiores mores revocare. Quod ubi incredibili dili-
gentia peregerat, postquam decem sederat annOS, morte est correp-
tus, Davidis secundi anno primo supra vicesimum. Sepultus in

choro Aberdonensis basilicae.

Post quem J OANNES RAIT doctor theologus, scientiis divinis
apprime eruditus, canonicorum suffragiis creatus antistes, privatum
deposuit, publicum induit : tyrannos quosdam qui Aberdonensi ec-
clesiae agros et praedia bellica turba subtraxerant, execrationibus et

interdicto est prosecutus Í¾ dioecesim quotannis paucis comitibus do-

