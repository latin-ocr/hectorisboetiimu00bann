26 ABERDONENSIUM

mum et vivum et mortuum reverentia prosequebantur. Humatur
in choro Aberdonensis basilicae, ubi moles ejus, cum effigie lapidi ar—
tificiose satis insculpta, celebrem in viri memoriam postea per amicos

est exstructa.

THOMAS inde SPENS‚ antiqua ejus gentis ex familia, Aberdo-
nensem pontificatum est adeptus, vir incredibili prudentia3 quod
continuata in eum benevolentia regum, varia nonnunquam sentien-
tium (ut sequentia docebunt) apte demonstrat. Erat Thomas acri
semper ingenio et ad magna gerenda accommodato. Hunc priva-
tum Jacobus Secundus praecipuos habuit inter amicos: donatoque
Gallovidiano archidiaconatu, simul atque Lincloudana ecclesiastica
praefectura, ad Carolum Septimum, Francorum regem, mittit orato-
rem, ad nonnulla quae ad utriusque regis commodum spectabant confi-
cienda, gratulatumque quod post pene victam fortunam, principio in
eum adeo desaevientem, regnum recipere Dei benignitate incepisset.
Adierunt et Galliam regis jussu cum Thoma delectorum militum
tria millia, ad populum recenter ad Carolum regem suum conversum
in ejus fide retinendum ; quibus ubi in Galliam venerant praefectus
est Robertus Patillocus, rei militaris peritissimus. Is dudum, supe-
ratis pulsisque e Vasconia Anglis, Vascones regi Carolo audientes
fecerat. Carolus adventantem Thomam benigne est complexus,
eumque, pactis rebus functaque legatione feliciter, ubi praestantis-
simas ipsius virtutes fuerat expertus, inter suos consiliarios nume-
ravit, regeque J acobo permittente, secum in Gallia retinuit. Func-

tus est inde legationibus compluribus pro pace et rerum tranquil-

