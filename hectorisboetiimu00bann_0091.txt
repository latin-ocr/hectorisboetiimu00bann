EPISCOPORUM VITAE. 73

ridere visus, nullis jocis delectatus, nullis, vel modestis, ridiculis
usus*- Haud multo post primorum concio Perthi est indicta, ut
reipublicae consuleretur. In ea WVilhelmus, et canonicorum et regni
majorum auctoritate, Sancti Andreae archiepiscopus designatus, re-
nuit tantum fastigium constanter, Aberdonensi episcopatu conten-
tus. Quum enim tanta magnifice adeo ageret, ut viri opera cunctis
haberentur pro miraculo, nunquam tamen abbatiam aliamve eccle-
siasticam praefecturam (ut nunc plerique) commendatione est adep-
tus. Aberdoniam se contulit, in pontis chorique conditione, quorum
loco haud multum 'distanti mentionem fecimus, atque aliis piis ope-
ribus reliquum vitae consumpturus. Cupiebat optimus pater (modo
dedissent fata) Aberdoniae, ubi primaria ei sedes, tranquilla quiete
atque otio, quod multo meruerat labore, vitam sancte et composite
finire. Sed revocatus ad regni primores, quod suborta inter eos dis—
sidia absque ejus praesentia sedari non poterant, ab incepto destitit.
Profectionem dissuadebant amici (jam enim aegrotare coeperat) ve-
rum illis respondit, se non solum sibi natum, sed et patriae, plusque
reipublicae quam suae debere saluti3 nec valetudine, nec quorum-
cunque suasu profectionem dilaturum. Profectus itaque valetudi-
narius, medio prope itinere invalescente febre Dunfermelingum di-
vertit : ubi quum aliquot decubuisset dies, omne aurum et argen-
tum, quicquid etiam supellectilis habebat, ad sui collegii Deyaeque
pontis consummationem, suis quoque amicis qui fortunis minus
abundabant, distribuendum testamento legavit: habebat tum v§Vil-
helmus auri argentique decem librarum millia in thesauro 3 praeter
haec multa ei admodum pretiosa supellex. Edinburgum inde con-

K

