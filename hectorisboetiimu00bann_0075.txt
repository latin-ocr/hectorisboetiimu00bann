EPISCOPORUM VITAE. 57

spexere, hortantis, monentis, precantis, omnem deposuere pertina-
ciam, rem in ejus detulere arbitrium. Facta inde ejus opera pace
certis legibus inter populos, Jacobus, wilhelmi consilio, primum in-
sulanorum montanorumque motus compescuit (solet haec gens, nisi
regia cohibeatur auctoritate, semper intestina seditione laborare)
deinde ad politiam urbanos civilesque mores monitis et exemplis
omnes incitavit. Ampla aedificavit palatia Stryvilingi, Edinburgi,
Falcolandiae, ornavitque ea multa et pretiosa supellectili. Multi,
regis exemplum secuti, sese in ejus mores formarunt. Populares a
magnatum tutabatur injuria3 magnates, partim clementia et libe-
ralitate, partim poenarum metu et auctoritate, concordi pace conti-
nuit. Ergo quod pax regno reddita, insulani domiti, magnates ef-
fecti concordes, undequaque plebeii injuriarum metu levati, Wil-
helmi magna ex parte fuit opus, WVilhelmoque tribuendum, qui
nec publicus uec privatus sibi vixit unquam, sed patriae publicoque
commodo, non maris non terrae pericula exhorrens, non corporis
parcens imbecillitati, non aetati3 illud enim ei fuit peculiare ut
gerendis rebus industria studium, et studio industriam superaret,
quippe qui quae posterius egerat semper visus est egisse diligentius.
Tantae propterea auctoritatis apud Jacobum Quartum (uti est signi-
ficatum) ut quoties illi quicquid agendum cum suis, quoties cum
externis, quoties aut foedus feriendum cum regibus, aut pax ineunda
cum provinciis et civitatibus, semper haec wilhelmo erant commissa3
nihil gessit, nihil in consultationem deduxit J acobus Quarum, quod
non wilhelmi consilio gestum fuerat et deliberatum. Carus idcirco
et venerabilis plebeiis wilhelmus, carus magnatibus, omnibusque

Î—

