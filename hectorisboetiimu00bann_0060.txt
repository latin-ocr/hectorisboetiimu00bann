42 ABERDONENSIUM

contulit. In Glasguensi generali gymnasio, aliquot annos probatos
audivit praeceptores. Sese inde dedit negotiis forensibus, ubi justi
et aequi amatorem se praestitit. Nunquam cujusvis damno inhaesit,
injusti censor acerrimus, aequi excultor, pauperum defensor, adeo ut
non pro nummis, sed aequo et justo patrocinari diceretur. Hinc
devenit ut pauperum atque miserorum advocatus haberetur vulgo.
Sed sive amicorum importunitate, sive quod de se parcius (ut modesti
est animi atque prudentis) sentiret, a causis forensibus abstinuit,
ad otium se conferens ; ubi quae sub praeceptoribus audierat, ri-
mari, digerere, secum discutere poterat commodius. Rus concessit,
in templo divi Michaelis, ubi, pastorali cura ei collata suis, ut ita
dicam, parochianiS, quatuor annos sacra peregit, nunquam otiosus.
nunquam torpens: nulla eum hora, nullum tempus praeteriit, in
quo non vel scribebat aliquid, vel dictabat, vel excerpebat, vel lite-
rario studio, vel diurnis aut nocturnis precibus horariis se dabat.
Fuit autem Wilhehno vitae institutum privato Christiano dignum3
in quo orationi lectio, et lectioni oratio perpetuo succedebat. Sed
ad majora natus, vitae genus adeo privatum diu agere nequivit:
revocatus a patruo Laurentio Elphinstono, viro optimo, ad Glas-
guensem civitatem, dure est ab eo increpitus, quod ingenium adeo
praestans, adeo acre, et ad familiae decus atque utilitatem natum,
non undequaque coleret. Adjecit, procul patria, procul parentibus
eundum, ubi peregrinis moribus et disciplinis imbueretur, si ad
magna contenderet3 honorem et dignitatem laboribus, rerum scien-
tiam peregrinationibus, comparari ; impensas, quibus opus foret, se

largiter suppeditaturum. Moverunt Laurentii tempestiva verba

