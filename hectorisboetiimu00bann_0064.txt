46 ABERDONENSIUM

illustrissime, ea mihi dicendi vis, vel naturae benignitate concessa vel
longa studiorum exercitatione parta esset, quae tuae clementiae aliqua
saltem ex parte possit convenire. Sed ab Aonio fonte (nescio quo
deo) prohibitus, eo deveni ut oratore dignum nihil unquam praestare
potuero ε idcirco non miraberis, spero, si me, omnis dicendi artis ex-
pertem, balbutientem potius quam dicentem audieris, tuaque co-
ram regia majestate, in tanta praestantissimorum nobilium circum-
fusa corona, conspexeris pallentem, voce corporisque membris tre-
mulum, trepidantem. Ecquis, Christianissime reX, vel consummatus
orator, te coram, qui non minus eruditione polles quam belli gloria,
dicturus non expavesceret? Veniam propterea dabis obsecro, si
minus te dignum attulero (neque enim hoc conabor, nam quis, quae-
so, id poterit praestare ?) qui non mea temeritate huc accesserim, sed
Scotorum regis illustrissimi (qui te prae caeteris principibus et colit
et veneratur) mandato, cui mihi contraire fas non est. Malui
igitur tibi, insita benevolentia fretus, quaedam (etsi exigua) ad com-
munem rem attinentia audentius afferre quam postergatis regiis
mandatis quovis modo tacere, amicitiae (quod ea ad rem nostram
maxime attineat) nostrae utcunque orationis primas partes accom-
modando, per quam unam parantur imperia, parta conservantur.
Haec regum delectabile vinculum, haec stabilimentum regnorum,
haec pacis et tranquillitatis mater, justitiae cultrix, misericordiae
clementiaeque parens ς sine quibus nec reges regnant, nec stabiliuntur
imperia, nec civitates consistunt, nullus demum publicus aut pri-
vatus sibi patriaeve aut vivere aut prodesse potest, quod nullum bo-

num sitin vita quod amicitia non sit, aut amicitiae conjunctum.

