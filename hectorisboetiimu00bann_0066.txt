48 ABERDONENSIU M

summe necessariam. Haec paucula de amicitia placuit referre, ut
eam cunctis mortalibus, sed principibus maxime, complura com-
moda afferre, regnaque maximis incommodis levare, ostenderemus.
Sed ad institum veniamus. Jacobus Tertius illustris Scotorum rex,
cujus nos quantulumcunque oratores, te regem christianissimum,
omnium mortalium illustrissimum principem, omni qua decet reve-
rentia salvere jubet ς tui amantissimus, tibi se totum praebet ; tuam
celsitudinem observat, veneratur-3 nihil magis cupit, nihil sibi ju-
cundius, delectabilius nihil, quam de tua Francorumque regni audire
salute. In hoc spem omnem, in hoc suam salutem reponit. Ipsius
praeclarissimi progenitores Scotorum reges, Francorum gentem so-
ciam et amicam habere, haud parum ad suam gloriam atque splen-
dorem attinere rati, cum Carolo, Francorum rege, illustrissimoque
Romanorum imperatore, cui, ob res egregie gestas, Magno nomen
est inditum, sanctissimum foedus, certis legibus, nihilo minus pro
Francorum quam Scotorum commodo, percussere. Mansit ictum
foedus sub Scotorum regibus in haec usque secula, a Carolo Magno
in tuum usque imperium, firmum atque inviolatum ε foedus, inquam,
non modo diplomatibus bullis, chartis, et sigillis (ut dicunt) sed
utriusque populi, pro alterius salute, bellicis tumultibus multorum
sanguine effuso firmatum. Quot ex bellica Francorum gente, cum,
Scotorum amore, Anvicum, Anglorum arcem, loci natura fortem, ho-
minum ingenio fortiorem factam, expugnatam cepere, captam mira
servavere arte, Anglorum periere insidiis? Periissent omnes pro-
culdubio, si non Douglasius comes citius occurrisset. Contra, quot,

quaeso, Scotorum nobiles recenti clade, ne vetera connumerem, ad Ver-

