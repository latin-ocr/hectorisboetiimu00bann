EPISCOPORUM VITAE. 77

nocte, vigilans aut experrectus, semper habuit in ore. Miseris et
afflictis quovismodo adeo compatiens, ut eorum incommoda lachry-
mis prosequeretur. Objecti criminis poenitentes siquando vidisset.
ut benignus‚Åµ haud durus pater, dulci affatu, lachrymans frequentius,
monuit viverent studiose, scelus per voluptatem non admitterent:
quo effectum ut plerique praesulis non tam auctoritate quam bene-
volentia moverentur ad meliora. wilhelmi mortem secuta pub-
lica moestitia. Aberdonenses enim et cives et matronae, simul cum
clero, eum ut parentem diu luxerunt, querentes Aberdonense decus
cum eo cecidisse, eoque mortuo ipsorum neminem non fore infeli-
cem. Haec Aberdonensium querela. De wilhelmo nihil dubitan-
dum, quin, ob amplissimas virtutes, ob sanctissimam vita gesta,
piumque in Deum et homines affectum, ad divam virginem, cui se
adolescens devoverat, et eui tota serviverat vita, quam templis, si
licet dicere, decoraverat, quamque imploraverat moriens, profectus
sit, cum Iesu Salvatore immortali vita regnaturus, ad quam se di-
cebat iturum. Erat annus quo lVilhehnus fato est absumptus,
Christi originis secundum carnem quartus decimus supra millesi-A. D. 1514.
mum quingentesimum, regni Jacobi Quinti secundus. Coorta est
anno eodem Aberdoniae gravis pestilentia, quae duos continuo annos
perduravit. Mortales ea cives absumpsit, quot nulla antea similis
hominum memoria. Effectum inde ut Aberdonense universale stu-

dium multis simul incommodis afficeretur.

Post extinctum lVilhelmunu condicto die ad pontificem eligendum,

canonicorum conventioni comes Huntleus, vir nobilis et opulentus, in-

