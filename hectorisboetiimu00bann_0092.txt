74 ABERDONENSIUM

cessit. Sexto autem quam Edinburgum venerat die, febris coepit ar-
dere, ut nulla ei quies daretur: pertulit tamen dolorem eam noctem
tacitus. Tum accersiti medici quod suae erat artis, desperata salute,
sunt executi. Sacellum ex more ingressus pridie quam vita ex—
cederet ς ubi multa dixerat pie et docte de Christi religione, quam
vera esset, quanta praemia proposita ejus observatoribus, quum sa-
cra peragere volens confecto corpore nequivisset, sacrum Christi
corpus afferri jussit, quod, humi prostratus, lachrymam, tensis in
caelum manibus, reverenter accepit. Inde oratione ante Salvatoris
imaginem crucifixi de more habita, in cubiculum ductus lectulo de-
cubuit, dormivit paulum, ut somnus excluderet dolorem: vesperi
coenavit inter magnates quosdam (qui ad etun consolationis causa
venerant) ; gravi hujus sermone tristem vultum notare omnes, ina-
lum in eo signum praesagientes. Sera nocte, ubi strato sese dederat,
aestuante febre, dolor ei vehementius crevit, quem quantum fieri po-
tuit dissimulavit. Mane ubi catarrhum sensisset in tracheam descen-
dentem, cubicularium voce qua potuit evocat. Extemplo cucurre-
runt amici, moribundo circumstare, alii flere, alii precari, hortari
alii forti esset animo, ne sibi ipsi deesset, futurum brevi sospitem.
Tum lVilhelmus, paulum oculos attollens et lachrymantes intuitus,
Putabam vos (inquit) meliora suasuros ; sanitatem spero immorta-
lem : non me posthac caducorum cura sollicitabit. Vestrum erit ut
proximo quisque opituletur3 me jam certissima expectat mors ε uti
in hanc diem vixi, Christianus moriar. Interrogatus quo in loco se-
peliretur, Animum, respondit, jampridem Deo devovi 3 corpus ubili-

bet sepelitote. Interrogatus anne quicquid absentibus amicis man-

