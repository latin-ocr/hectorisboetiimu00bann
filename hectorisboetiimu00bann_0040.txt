22 ABERD ONENSIUM

Conventu inde facto ad in demortui locum alium sufficiendum, ca-
nonicorum consensu atque suffragio, HENRICUS‚ Caesarei atque
pontificii juris doctor, qui tunc Murraviae divinarum rerum summam
ministrabat, episcopus postulatur. Erat Hem-icus familia nobilis,
fortunis opulentus, doctrina insignis, vita g1·aviS‚ et ob hoc ad Aber-
donensis ecclesia: jurisdictionem et religionem, magistratus absentia
paulum labefactatam, reparandam, simul atque templi aedificiorum
absolutionem, omnium sententia commodissimu Hunc, ubi Aber-
donensem pontificatum delatum sibi acceperat, aliquandiu immotum
stetisse ferunt, tandem ita locutum ε Aberdonensem jam novi eam
sacram aedem, quam ut deiparae virgini aedificarem aliquando ab ea
monitus fui per quietem: oraculum sequar, sacrum Aberdonenseni
magistratum (ea duce) obibo; ad labentem ejus domum et conden-
dam et reparandam, quoad potero, excubabo. Dicto inde Moravi-
ensi ecclesiae pastore, Aberdoniam concessit, ubi benevolo affectu
et multo honore a clero susceptus (flexis animi et corporis genubus)
episcopus ab omnibus consalutatur. Nota viri probitas, probataque
sanctimonia, gratum adeo ejus fecere adventum. Neque prius pon-
tificias aedes ingredi optimo placuit pontifici, quam templi inchoati
operis inspecti complementum sua pro virili dei genetrici devovis-
set : inde non multo post temporis, tyrannis ex Aberdonensis eccle-
siae agris explosis, undique rebus pacatis, labefactaque religione re-
parata, meliori vivendi instituto sacerdotibus formatis, lapidum,
calcis, atque aliorum quae ad aedificia necessaria videbantur, strues
et congeries coarcervari jubet, latomos undique ad templi conditi-

onem accersit : quam non multo post deserere coactus est, accersitus

