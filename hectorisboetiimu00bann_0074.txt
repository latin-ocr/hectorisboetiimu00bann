56 ABERDONENSIUM

(ut ferebatur) in Scotiam e Flandria multis copiis trajecit, terrestri
inde itinere, J acobo suppetias ferente, Angliam petiturus, ad pater-
num regnum ab Henrico (is tum Anglorum rem tenebat) repeten-
dum. Jacobus non prius adventantem recepit in regnum quam
Henricus Scotorum feciales, publico consilio, ablatas res atque inju-
riarum reparationem ex foedere reposcentes, plane fuerat aspernatus.
Id belli inter populos posterius gesti causa extiterat. Henricus bel-
lum jam tunc necessarium sentiens, ut providenti semper erat inge-
nio, sexaginta celoces et quadraginta onerarias naveS, multo milite
omnique bellico apparatu, in Fortheum (aestuario nomen est) mittit,
quae Scotorum oras lustrarent, ut Scoti, Anglicarum copiarum ex-
ponendarum prohibitioni intenti, coacto exercitu in Angliam pro-
ficisci facile non possent: ipse Londini cum regni majoribus se
continuit, periculosum censens bellum potius prudentia quam armis
gerendum, haudque ignorans quo animo Anglorum complures es-
sent in Eduardum, quam novarum rerum appetentes, quam facili-
bus ingeniis ad motum. Huic bello, dubii (ut videbatur) exitus,
posteaquam uterque populus multa incommoda, et terrestribus et
maritimis pugnis fuerat expertus, ut finem imponerent, reparan-
darum injuriarum modum simul et pacis conditiones dicerent, non-
nulli arbitri delecti ex Anglis, nonnulli ex nostris, quorum prae-
cipuus lVilhelmus. Hi, Melrosiae concione facta, ubi varie consul-
tatum fuerat, variatumque plurimum sententiis, videbaturque res
infecta relinquenda, ad wilhelmum itum, hunc respiciunt universi,
eum unum dicunt, qui litem posset componere, et utramque gentem

alteri efficere concordem3 et mox, ut liberalem hominis vultum con-

