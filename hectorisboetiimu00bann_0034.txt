16 ABERDONENSIUM

tis : regi suo in regno etsi liceret quod vellet, non tamen licere nec
ipsis quidem, qui jurejurando astricti essent ad pontificem deligen-
dum vitae sanctitate et doctrina pollentem. Idcirco precari liceret,
rege permittente, Alexandrum Kyninmund, regium consiliarium, cu-
jus prudentia in re familiari gubernanda, et vitae sanctimonia adeo
essent conspicuae, communi suffragio pontificem declarare Í¾ ne Christi
(quod maxime nollent) sanctionem de episcopo deligendo eousque in-
violatam primum labefactatam viderent. Hos mores, hos canonicos
utinam nostra tenerent tempora. Sed (ut abominor) quod nunc fit
exiguum est, pejora in dies visuri sumus. Verum ad institutum re-
deo. AEgre canonicorum sententia primum a rege audita, mox quod
aequum visi fuerant sentire optimis quibusque suadentibus probata:
permissumque ut liberis suffragiis, quem vellent dicerent antistitem.
Igitur haud multo post praefatus Alexander Perthi, rege praesente,
Aberdonensis consecratur episcopus. Peractis inde quae ea in cele-
britate agenda fuerant, Aberdoniam concessit, ubi vitam egit plane
Christiano episcopo dignam, vivens caste, pudice, integre. Profestis
quidem diebus suos aut divinum aut humanum jus docuit : festis au-
tem predicationibus et admonitionibus insistere ei fuit peculiare : ter
hebdomadatim jejunavit, festorum vigiliis quae solennioribus obser-
vabantur ceremoniis, solo pane et aqua contentus. Quando etiam
epulae vel magnificentiae causa paratae, in pauperum usus tribueban-
tur. Vetus templum Aberdonense ejus jussu est demolitum, no-
vum priori longe amplius, proptereaque episcopali sedi accommo-
datius, aedificari coeptum : vix turres quas cernimus ad tintinnabulo-

rum campanarumve usum, cum columnis sex cubitos altis construc-

