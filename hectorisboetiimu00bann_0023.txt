EPISCOPORUM VITAE. 5

duos annos egit pontificatum. N ec sine sanctitatis opinione mortuus,
ea, quae episcopum decet, pompa eodem cum Beano loco traditur

sepulturae, Edgari regis anno primo.

Eo tempore CORMACHUS pontificatum iniit Murthlaceusem,
vir tantae prudentiae et virtutis, ut doctissimos simul atque sanctis-
simos praesules referre diceretur. Treeesimo nono tandem sui pon-
tificatus anno fatis cessit. Pontificali, quod diximus, monumento

sepultus.

Huic in pontificio munere NECTANUS successit, Alexandri primi
regis anno decimo sexto, Christi vero secundo supra millesimum
centesimum et vicesimum. Hunc eruditio et morum gravitas apud A.D. 1122.
regem David fecerunt tanti, ut regia negotia publica ct privata ex
ejus sententia et ductu agerentur. Et ut episcopali gerendae dignitati
facultates suppeterent (erat enim Murthlacenses exiguae admodum)
mutatam sedem antistiti, pius rex primum fecit Aberdonensem, inde
multis donavit proventibus, agris atque praediis veteris Aberdoniae,
de Sclaty‚ Gowll, Murcroft, Kynmundy, MawmeuIach, Clat, Tuly-
nestyn, Rayn‚ Davyot, cum eorum templis, villis templorumque red-
ditibus, decima regiae anuonae parte proventuum et vectigalium seu
portoriorum Aberdonensis oppidi, variisque aliis, ut regiis ex diplo-
matibus facile dignosci potest. Diem clausit hic pontifex Christianae
salutis anno millesimo centesimo quinquagesimo secundo, Malcolmi A.D. 1159.

quarti regis primo ς postquam Murthlaci sederat annos quatuordecim,
et Aberdoniae XVII.

